Factureringsprogramma gemaakt met PHP + SQL in Laravel framework.

database structuur is bijgevoegd met naam sql .

Omschrijving opdracht:

Een groothandel in auto-onderdelen (AutoZooi.nl) wil graag een eenvoudig facturatieprogramma hebben voor hun vaste, zakelijke klanten in de provincie Groningen.

Het moet een eenvoudig te bedienen systeem worden, waarbij je een klant kiest uit een bestaand klantenbestand en vervolgens een aantal artikelen. Het zou mooi zijn als het systeem “web based” zou kunnen worden.

Er mag eventueel een voorraad worden bijgehouden van de desbetreffende artikelen, maar helemaal noodzakelijk is het niet, ook al omdat men in de winkel een “grijpvoorraad” gebruikt die niet altijd schijnt te kloppen omdat medewerkers niet altijd zelf noteren hoeveel artikelen er bijvoorbeeld retour komen, of defect zijn en worden weggegooid.

Het systeem moet uiteindelijk een factuur kunnen printen of deze als een pdf-bestand kunnen opslaan. De factuur op de volgende pagina dient uitsluitend als voorbeeld, je hoeft dus niet exact deze factuurlayout namaken.

Autozooi wil op den duur hun facturering systeem gaan koppelen aan een, nog te kiezen, boekhoudpakket, dus het zou mooi zijn als je ook de factuurgegevens zou kunnen exporteren.

Hoe eenvoudig je de facturatie ook wil houden, een simpele factuur is wel pas rechtsgeldig als deze aan de factuurvoorwaarden van de Belastingdienst voldoet. Zo moet onder andere de bedrijfsnaam, adres, KvK-nummer, btw-nummer en een opeenvolgend factuurnummer vermeld worden op de factuur. Ook moeten de juiste btw-gegevens, zoals btw-tarieven en btw-bedragen met btw-totalen erop staan. Belangrijk dus!

Enkele kerngegevens van Autozooi:

Aantal vaste zakelijke klanten: ca. 100

Aantal artikelgroepen : 175

Aantal artikelen : 610.977

Het bedrijf heeft voor jou een aantal (gezipte) artikelbestanden beschikbaar gesteld op een USB-stick. Welke je hiervan gaat gebruiken mag je uiteraard zelf bepalen. Ook is er een klantenlijst aanwezig met de 30 belangrijkste klanten van Autozooi. Op de USB-stick staat ook hun (nieuwe) bedrijfslogo, die men graag op de factuur zou willen hebben.

